<p class="text-sm"> DigItAnt è uno dei risultati del progetto <a href="https://www.prin-italia-antica.unifi.it/" target="_blank">"Lingue e cultura dell'Italia antica: linguistica storica e modelli digitali"</a>, che si propone di indagare le culture dell’Italia antica a partire dalla loro documentazione linguistica (VII-I sec. a.C.), anche mediante il supporto di prodotti e strumenti digitali specificamente elaborati a tal fine.</p>
<p class="text-sm">La piattaforma è stata progettata per supportare studiosi e ricercatori nella creazione, gestione e consultazione di risorse linguistiche legate alle lingue frammentarie dell'Italia antica, quali l’Osco, il Falisco, il Venetico.</p>
<p class="text-sm">DigItAnt si pone come uno strumento fondamentale per l’integrazione delle scienze dell’antichità, le applicazioni digitali e i dati aperti e interoperabili. Obiettivo è favorire la sostenibilità dei dati, garantendo la massima accessibilità e riusabilità delle risorse linguistiche.</p>
<p class="text-sm">Il progetto <a href="https://www.prin-italia-antica.unifi.it/" target="_blank">"Lingue e cultura dell'Italia antica: linguistica storica e modelli digitali"</a> è stato finanziato dal programma Progetti di ricerca di Rilevante Interesse Nazionale (PRIN) del Ministero dell'Università e della Ricerca - bando 2017.</p>